### Wat is EnergyID? 

Good School DigitTool werkt samen met EnergieID, het meest gebruikte energie-monitoringsplatform in België. EnergieID helpt je met meten en opvolgen van energie, water, afval en transport, individueel én collectief. Vind meer info op www.energieid.be. 

### Waarom werken we samen met EnergyID?

EnergieID maakt het mogelijk om al je verzamelde gegevens van energie- en waterverbruik en afvalproductie bij te houden. Zij hebben ook de gegevens van andere scholen, zo kan je je vergelijken. Via EnergieID kan je ook helemaal automatisch je energiefactuur laten inladen in Good School Digitool. Zo moet je zelf niets meer doen.

**OPMERKING: enkel voor scholen van de koepel Katholiek Onderwijs Vlaanderen via Klimaatscholen en GO! Scholen. 

### Waarom zie ik de grafiek niet verschijnen? (E)

Er zijn drie mogelijkheden.

1) Jouw school is nog niet verbonden met het overeenkomstig dossier in EnergieID. De beheerder van dit account kan dit na kijken via de pagina 'accountgegevens' in GoodSchool DigiTool. Hoe je dit doet wordt uitgelegd in de hulp pagina voor de beheerder. Klik hiervoor rechtsboven op het profiel-icoontje   en ga naar accountgegevens. Hier wordt in stappen uitgelegd hoe je deze verbinding maakt en hoe je de meters aanmaakt.  Ben je gebruiker? Meld dit bij de beheerder van dit account. Wie dit is wordt vermeld in je profielpagina. Ben je beheerder? 

2) Jouw school is al verbonden met EnergieID maar er zijn nog geen meters aangemaakt voor dit thema in het overeenkomstig dossier in EnergieID. De beheerder kan deze meters aanmaken in EnergieID. Hoe je dit doet wordt uitgelegd in de hulp pagina voor de beheerder.

3) Er is verbinding met EnergieID en er zijn meters aangemaakt en er werden verbruiksgegevens ingevuld: Wacht dan een minuutje, de meters moeten gesynchroniseerd worden. Dit kan even duren omdat de nieuwe gegevens via EnergieID terug in de GoodSchool DigiTool moeten worden geladen.

### Wat is het verschil tussen beheerder en gebruiker?   

Per school zijn er 2 type accounts: de beheerder en de gebruiker. Beide types komen op hetzelfde schoolaccount, maar er is een verschil in machtigingsniveau. 

OPMERKING: Voor een goede werking van het schoolaccount, activeer je het beheerdersaccount als eerste.  

![](https://github.com/GoodPlanetBelgium/text_GSDT/raw/main/images/gebruiker%20beheerder.png)

### Waarom kan ik het energieverbruik van mijn school niet vergelijken met andere scholen?

Om je school te vergelijken met andere scholen hebben we meer gegevens nodig over je school.

1.	Klik op de actie "Extra schoolgegevens" in het kader 'acties' onderaan deze pagina. Vul hier het aantal leerlingen en de oppervlakte van de school in.

2.	Jullie zijn al goed bezig met het doorgeven van jullie verbruik. Hou vol want wanneer we het verbruik van 12 opeenvolgende maanden hebben kunnen we jouw school vergelijken met andere scholen.
