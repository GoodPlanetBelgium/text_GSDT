# Een meting ingeven

Voor het thema mobiliteit heb je de kiosk nodig om te meten (zie Hoe vraag ik een kiosk aan?). Deze kan voor één of twee weken aan je school staan om de mobiliteit van de leerlingen en het personeel te meten. Op deze kiosk staan er vier knoppen, voor voetgangers, fietsers, gebruikers van het openbaar vervoer en automobilisten. Wanneer je je keuze maakt en op de knop drukt, dan is er een verklikkerlampje dat even oplicht. Dan ben je zeker dat je keuze goed is opgeslaan. Wanneer de kiosk terug van school vertrekt, dan staan alle gegevens op Good School Digitool.  

# Een grafiek weergeven

![kiosk](https://github.com/GoodPlanetBelgium/text_GSDT/blob/main/images/20191109-101702-256-171-digitool-2-jpg.JPG)

Hoe veel mensen komen er nu met de fiets naar school? Dat kan je gemakkelijk zien op het taart-diagram onderaan de schoolpagina. Als je met je muis over het diagram gaat dan kun je precies zien hoeveel mensen op de knop ‘fietser’ of ‘auto’ hebben gedrukt. Je kan ook het percentage aflezen. 
 
Wil je meer doen met de verzamelde gegevens? Klik dan alle symbolen aan en klik op ‘download cvs data’. Zo kan je er mee aan de slag in excel of een ander programma.
 
# Een actie verkennen, leerdoelen

Heb je zin om je school te helpen naar een meer duurzame mobiliteit? Er zijn verschillende acties die je kan ondernemen. Klik op ‘Meer info’ en ontdek de actie. Wanneer je je wil inzetten voor deze actie, dan kan je klikken op ‘Start deze actie!’ en je bent vertrokken!
     
# Een kiosk aanvragen voor je school

Contacteer Raïssa Dhondt (gsdt@goodplanet.be) voor de reservatie van onze felblauwe kiosken. De kiosk neemt op jouw school een betrouwbare meting af met minimale administratieve last. De bevraging verloopt kindvriendelijk met een eenvoudige druk op een knop en de verwerking is draadloos en automatisch. Met de resultaten kan je daarna flexibel aan de slag, op de GoodSchoolDigiTool of daarbuiten. Wij zorgen voor de levering en ophaling door een fietskoerier of bestelwagen. Op aanvraag en tegen een extra kost kan de kiosk gepersonaliseerd worden.

