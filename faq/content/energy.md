#### <u> Hoe meet je het energieverbruik? </u> 

<u>Voorbereiding:</u> De beheerder van dit account maakt voor iedere energiemeter een meter aan in EnergieID. Wie de beheerder is vind je terug op je profielpagina. Ben je beheerder? Lees in de FAQ hoe je deze meters aanmaakt.
* <u>STAP 1:</u> Neem de energiefacturen erbij of ga naar de elektriciteits- en gasmeters op school. 
* <u>STAP 2:</u> Ga naar de schoolpagina voor het thema Energie op GoodSchool DigiTool. 
* <u>STAP 3:</u> Vul de meterstand in bij de bijhorende meter. 

#### <u> Wanneer geef je de meterstanden door? </u> 

Je kan maandelijks je meterstanden ingeven. Doe dit bij voorkeur in het __begin van de maand__. De verwachtingsmodellen van EnergieID werken met maandgegevens en een meterstandopname in het begin van de maand geeft de hoogste nauwkeurigheid. Bovendien is dan meteen je volledig verbruik van de voorbije maand gekend. 

Je kan uiteraard ook vaker meterstanden ingeven indien je jouw verbruik nog nauwkeuriger wil opvolgen. 

#### <u> Ingeven van vroegere meterstanden </u> 

Je kan je dossier ook aanvullen met de historische meterstanden waarover je beschikt.  

* Ga in de GoodSchool DigiTool naar de schoolpagina van thema Energie. 
* Klik op de datum in het kader METERS en kies de gewenste datum. 
* Geef de meterstanden voor deze datum in.

![20201004-133709-datum-meting-aanpassen-png.png](https://gsdt.s3-eu-west-1.amazonaws.com/imageUpload/20201004-133709-datum-meting-aanpassen-png.png)


Indien je voor een aantal meters niet over een meterstand beschikt, laat je het bijhorende invulveld leeg. 

__Tip:__ Neem alle energiefacturen die je nog vinden kan erbij. Op de jaarlijkse afrekeningsfactuur staan immers steeds historische meterstanden vermeld. Geef deze in op GoodSchool DigiTool, en je grafieken zullen meteen een pak interessanter zijn. 

#### <u> Automatisch meterstanden doorgeven </u> 

Ben je een __Katholieke school__? Goed nieuws! Jullie __energieverbruik kan automatisch worden doorgegeven__ zonder dat je er iets voor moet doen! Je maandelijkse verbruik kan je meteen terugvinden in een overzichtelijke grafiek. 

Wil je dit graag voor jouw school activeren? Stuur een mailtje naar gsdt@goodplanet.be met vermelding van de naam van je school.  

